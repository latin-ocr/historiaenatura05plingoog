NATUR. HISTOR. LIB. XXIV. 13·18. 7

XV. Et styracis naturam in peregrinis arboribus
exposuimus. Placet praeter illa quae diximus, ma-
xime pinguis, purus, albicantibus fragmentis. Me·
detur tussi, faucibus, pectoris-vitiis, vulvae praeclu-
sae, duritieve laboranti. ciet menses potu, apposi-
tuve, alvum mollit. Invenio potu modico tristitiam

’ animi resolvi, largiore contrahi. Sonitus aurium

emendat infusuz strumas illitu, nervorumque nodos.
Adversatur venenis, quae frigore nocent: ideo et
cicutae. .

XVI. Spondylion una demonstratum, infunditur
capitibus phreneticorum, et lethargicorumz item
capitis doloribus longis. Cum oleo vetere bibitur,
et in iocinerum vitiis, morbo regio, comitialibus, or-
thopnoicis, vulvarum strangulatione, quibus et suffi-
tu prodest. Alvum mollit. lllinitur hulceribus ser·
pentibus cum ruta. Flos auribus purulentis effica-
citer infunditur. Sed succus cum exprimitur, inte-
gendus est, quoniam mire appetitur a muscis et si-
milibus. Radix derasa, et in fistulas coniecta, cal·
lum earum erodit. Auribus quoque instillatur cum
succo. Datur et ipsa contra morbum regium, et in
iocineris vitio , et vulvarum. Capillos crispos facit
peruncto capite.

xvu. Sphagnos, sive sphacos, sive bryon, etin
Gallia, ut indicavimus, nascitur, vulvis decocto insi·
dentium utilis: item genibus et feminum tumoribus,
mixtus nasturtio, et aqua salsa tritus. 'Cum vino
autem ac resina sicca potus,urinam pellit celerrime.
Hydropicos inanit, cum vino et iuniperis tritus et
potus.

xvnl. Terebinthi folia et radix collectionibus
imponuntur. Decoetum eorum stomachum firmat.
Semen in capitis dolore bibitur in vino, et contra
difficultatem urinae. Ventrem leniter emollit. Ve-
nerem excitat. -

