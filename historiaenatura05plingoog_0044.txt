NATUR. HISTOR. Lm. XXIV. 93-99. 35

lum ingens, contacto genitali cuiusque feminini se·
xuS, animal in perniciem agi.

XCV. Myriophyllon, quod nostri millefolium vo-
cant, caulis est tener, similis foeniculo, plurimis fo·
liis: unde et nomen accep-it. Nascitur in palustribus,
magnifici usus ad vulnera. Cum aceto bibitur ad dif-
ficultates urinae et vesicae, et suspiria, praecipita-
tisque ex alto. Efficacissima eadem ad dentium do-
lores. Etruria hoc nomine appellat herbam in pra·
tis tenuem a lateribus capillamenti modo foliosam‚
eximii usus ad vulnera: boum nervos abscissos vo-
mere solidari ea, ‚rursusque iungi addita axungia
affirmanS.

xcvi. Pseudobunion napi folia habet, fruticans
palmi altitudine. Laudatissima in Creta. Contra
tormina atque stranguriam, laterum praecordiorum-
que dolores, bibuntur rami eius quini senive.

xcvu. Myrrhis, quam alii smyrrhizam‚ alii myr-
rham vocant, simillima est cicutae, caule foliisque
et flore, minor tantum et exilior, cibo non insuavis.
Ciet menstrua et partus cum vino. Aiunt eandem
potam in pestilentia salutarem esse. Subvenit et
phthisicis in sorbitione. Aviditatem cibi facit. Pha-
langiorum morsus restringit. Hulcera quoque in fa·
cie aut capite succus eius in aqua. triduo maceratae
sanat

xcvln. Onobrychis folia habet lentis, longiora

aulo, florem rubentem, radicem exiguam et graci-
em. Nascitur circa fontes. Siccata in farinae mo·-
dum, et inspersa vino albo, strangurias finit. Alvum
sistit. Succus eius perunctis cum oleo sudores movet

XCIX. ln promisso herbarum mirabilium, occur-
rit aliqua dicere et de Magicis. Quae enim mirabi-
liores sunt'! Primi eas in nostro orbe celebravere
Pythagoras atque Democritus , consectati Magos.
coracesia et callicia Pythagoras⁵ aqgam glaciari tra-

