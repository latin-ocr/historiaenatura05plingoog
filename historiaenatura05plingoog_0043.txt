34 C. PLINII SECUNDI

Hippocrates utralibet ad collectiones cum melle im-
posuit. Ad menses trahendos seminis vel radicis
drachmae duae in vini cyathis duobus sufficiunt.
Eadem petie, si a partu non purgantur, et secundas
trahit. Hippocrates et radicem ipsam apposuit. Di·
cunt et in pestilentia salutarem esse in cibis. Ebrie-
tatem discutit. Serpentes nidore, cum crematur, pri-
vatimque aspidas fugat, aut inebriat, ita ut torpen-
tes inveniantur. perunctos quoque aro e laureo oleo
fugiunt. Ideo et contra ictus dari potu in vino nigro
putant utile. In foliis ari caseus optime servari tra·
ditur.

chl. Dracunculus, quem dixi, hordeo mature·
scente effoditur, Luna crescente. Omnino habentem
serpentes fugiunt. Ideo percussis prodesse in potu
aiunt maiorem: ut et menses, si ferro non attinga-
tur, sistat. Succus eius et aurium dolori prodest.

Id autem, quod Graeci dracontion vocant, triplici
effigie demonstratum mihi est: foliis betae, non sine
thyrs0, flore purpure0. Hoc est simile aro. Alii ra-
dice longa, veluti signata articulosaque, monstra-
vere: tribus omnino cauliculis: folia eius ex aceto
decoqui contra serpentium ictus iubentes. Tertia
demonstratio fuit, folio maiore, quain cornus, radice
arundinea, totidem, ut affirmabant, geniculata no-
dis, quot haberet annos,v totidem esse folia. Hi ea
ex vino vel aqua contra serpentes dabant.

XCIV. Est et aris, quae in eadem Aegypto nasci·
tur, similis ar0, minor tantum minoribusque foliis,
et utique radice, quae tamen olivae grandis magni-
tudinem implet: alba geminum caulem, altera unum
tantum emittens. Medetur utraque hulceribus ma-
nantibus: item combustis, ac fistulis collyrio im-
misso. Nomas sistunt decocta earum in aqua, e:
postea tritarum rosaceo addite. Sed unum miracu-

 

